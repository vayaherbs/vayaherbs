+++
title = "Про нас"
description = "Компанія по преробці дикоросів"
date = "2019-02-28"
slug = "about"
+++

**ЦЕНТР ЗБОРУ, ПЕРЕРОБКИ ТА РЕАЛІЗАЦІЇ ДИКОРОСІВ** — створено Закарпатським фондом підтримки підприємництва «ТЕС Фонд» у рамках виконання грантового проекту "Підвищення економічної активності та покращення туристичної привабливості Великолучківської територіальної громади шляхом заснування “Центру збору, переробки та реалізації дикоросів", номер грантової угоди № M4EG-RRP-LVGA-2023-10, що реалізується за підтримки Спільної ініціативи Європейського Союзу та Програми розвитку ООН «Мери за економічне зростання».

Війна в Україні спричинила погіршення і без того тяжкої соціально-економічної ситуації як у державі в цілому, так і у Закарпатські області зокрема. Для прикладу за 2020-2022 роки, не було створено жодного підприємства з вироблення продукції у громаді. Застій розвитку економіки у довоєнні часи не змінювався. Під час війни місцеві підприємства значно скоротили чисельність працівників через загрозу повного їх закриття та зменшення попиту на їхню продукцію.

Проєкт передбачає запуск мікро-підприємства, що забезпечить надходження до бюджету громади коштів та відновить курс громади на підтримку МСБ. Відсоток зайнятості серед офіційно зареєстрованих 1450 ВПО (488 чоловіків, 577 жінок, 385 дітей, включно з 12 особами з інвалідністю) у територіальній громаді є дуже низьким. Загалом тільки 25% ВПО отримали роботу в громаді, а інші - потребують працевлаштування. Вважаємо, що інтеграція ВПО у громаду – є одним із ключових завдань. При цьому варто зазначити, що сільська рада та організації громадського сектору під час війни не проводили жодних культурних заходів з метою об'єднання громади, зняття бар'єрів у спілкуванні між різними групами жінок та чоловіків з числа місцевого населення та ВПО.

Природі ресурси, а саме дикороси, які знаходяться у вільному доступі, наразі не використовуються належним чином, а саме - як їжа, ліки, напій, оскільки вони становлять великий об’єм корисних елементів для людей. Відсутній потік туристів через Великолучківську територіальну громаду. Територіально Великолучківська сільська рада знаходиться у центрі Закарпаття та є географічним її центром, так як основний потік туристів проходить через даний регіон, украй необхідним є зробити туристичну атракцію для стимулювання даного потоку вже через Великолучківську громаду.

---

### Завдання проєкту:
1. Сприяння зайнятості ВПО та найбільш вразливих груп місцевого населення в територіальній громаді;
2. Запуск підприємства з переробки дикоросів;
3. Проведення інтеграційних заходів для різних груп жінок та чоловіків з числа місцевого населення та ВПО у громаді;
4. Налагодження співпраці з туристичними агенціями з метою покращення туристичної привабливості с. Великі Лучки і загалом Закарпатської області;
5. Створення та популяризація туристичного маршруту через Великолучківську територіальну громаду.
